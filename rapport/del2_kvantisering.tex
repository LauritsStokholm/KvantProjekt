\section{Kvantisering}
Vi antager nu at vi har det klassiske vendepunkt, hvor $E > V(x) $ for alle $ x$. Vi siger nu at vores bølgefunktion kun må eksistere på x-intervallet [a,b], hvilket medfører at vores sandsynlighedstæthed skal være 0 udenfor dette interval, altså $|\psi|^2 = 0$. Dette medfører at $\psi = 0$
Ser vi på bølgefunktionen, $\psi$, ser vi at vi kan skrive den som to dele:

\begin{equation}
  \psi(x) \cong \frac{1}{\sqrt{p(x)}}\left[C_1e^{i\phi(x)}+C_2e^{-i\phi(x)}\right]
  \label{eq:kvantiseringStart}
\end{equation}

Her ses det at vi kan skrive dette om, ved at definere to nye konstanter, $C_3 \equiv i(C_1-C_2)$ og $C_4 \equiv C_1+C_2$.

\begin{equation}
  \psi(x) = \frac{1}{\sqrt{p(x)}}
  \Bigl[    C_3\sin{\phi(x)}+C_4\cos{\phi(x)}   \Bigr]
  \label{eq:kvantiseringSinCos}
\end{equation}
Hvor det gælder at $\phi(x) = \frac{1}{\hbar}\int p(x) dx$. Nu sætter vi grænserne til at være fra $a$ til $x$, hvor a er det ene klassiske vendepunkt så vi får
\begin{equation}
  \phi(x) = \frac{1}{\hbar}\int_{a}^{x} p(x')dx'
\end{equation}
Her kræves det blot at $\psi(a) = \psi(b) = 0$, hvilket giver os at $C_4 = 0$. Da $\phi(a) = 0$ får vi ved at sætte $\psi(a) = 0$ at $C_4$ skal være 0, da cosinus leddet ikke går i 0.
Nu har vi altså at
\begin{equation}
  \psi(x) = \frac{1}{\sqrt{p(x)}}C_3\sin{\phi(x)}
\end{equation}

Nu skal det stadig gælde at $\psi(b) = 0$, altså må dette betyde at $sin(\phi(b)) = 0$ hvilket medfører at $\phi(b) = n'\pi$, hvor $n' = 0,1,2...$.
Dette giver os altså at
\begin{equation}
  \int_{a}^{b} p(x) dx = n'\pi\hbar
  \label{eq:kvantiDone}
\end{equation}
