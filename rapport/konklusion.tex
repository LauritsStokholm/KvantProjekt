\section{Konklusion}
I denne rapport undersøges WKB approksimationen. Først udledes approksimationen fra Schrödingerligningen, i én dimension. Vi finder en løsning der bygger på at $V(x)$ varierer langsomt, i forhold til bølgelængden af $\psi(x)$, og dermed forventer at et mere konstant potentiale giver et bedre svar. Eksempelvis finder vi, at approksimationen faktisk levere et eksakt svar, til de tilladte energier for et uendeligt brøndpotentiale. Dernæst undersøges brintatomet. Vi finder at energiernes løsninger afhænger af kvantetallet $l$, og at WKB-approksimationen giver bedre resultater, når det gælder at $n'$ er meget større end $l$. Det ved vi, da vi netop kan løse energierne for brint eksakt. Afslutningsvist undersøges den asymptotiske form for bølgefunktionerne for brint hvor det findes at approksimationen går imod de eksakte løsninger for store radier $r$.
