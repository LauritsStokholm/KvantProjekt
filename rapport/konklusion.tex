\section{Konklusion}
I denne rapport undersøges WKB approksimationen. Først udledes approksimationen fra Schrödingerligningen i én dimension. Vi finder en løsning der bygger på at $V(x)$ varierer langsomt, i forhold til bølgelængden af $\psi(x)$, og det forventes derfor at et mere konstant potentiale giver en bedre overenstemmelse mellem den eksakte- og den approksimerede løsning. Eksempelvis finder vi, at approksimationen faktisk levere et eksakt svar, til de tilladte energier for et uendeligt brøndpotentiale. Dernæst undersøges brintatomet. Vi finder at de tilladte energier afhænger af kvantetallet $l$, og at WKB-approksimationen giver bedre resultater, når det gælder at $n'\gg l$. Det ved vi, da vi netop kan løse energierne for brint eksakt. Afslutningsvist undersøges den asymptotiske form for bølgefunktionerne for brint hvor det findes at approksimationen går imod de eksakte løsninger for store værdier af $r$.
